# 🖋Desatero hlavních kroků k otevřeným řešením ICT v úřadu

Otevřenost je důležitá. Stejně důležité ale také je, jak k ní správně přistupovat. Existuje deset hlavních kroků, které by se měly obecně dodržet:

1.  Musí se na to myslet, a to na všech úrovních
2.  Při přebírání principů a zásad z IKČR je správně pochopit a adoptovat
3.  Do svých principů si dát i ty k otevřenosti a OS
4.  Zahrnout OS do své koncepce, architektury, standardů a požadavků
5.  Vyžadovat OS ve svých řešeních po dodavatelích
6.  Zavést pozitivní bonifikaci otevřených řešení v hodnocení nabídek
7.  Udělat si asessment toho, kde už OS mám a kde ho můžu a chci mít
8.  Vybudovat si závazná technologická prostředí a vyžadovat je pro nové dodávky
9.  Při každé poptávce zjistit, zda existuje OS a primárně poptat ten, teprve pak proprietární řešení
10. Pokud nebude řešení OS, požadovat jeho uvolnění, kódy, práva
11. ...a tohle vše uplatnit i pro stávající systémy a řešení

## 🖋Musí se na to myslet, a to na všech úrovních

## 🖋Při přebírání principů a zásad z IKČR je správně pochopit a adoptovat

## Do svých principů si dát i ty k otevřenosti a OS

Kdykoliv bude organizace tvořit IT strategii, nebo informační koncepci, musí správně adoptovat související principy a zásady z Informační koncepce ČR.

Z IKČR se jedná zejména o následující principy a zásady ICT:

-   Architektonický princip EU P4: Otevřenost a transparentnost
-   Architektonický princip EU P7: Důvěryhodnost a bezpečnost
-   Architektonický princip ČR P13: Otevřená data jako standard
-   Architektonický princip ČR P14: Technologická neutralita
-   Zásada řízení ICT Z13: Nezávislost návrhu, řízení a kontroly kvality
-   Zásada řízení ICT Z16: Využívání otevřeného software a standardů
-   Zásada řízení ICT Z17: Podpora vyváženého partnerství s dodavateli

Tyto principy a zásady povinně ze zákona úřad přejímá z úrovně Informační koncepce České republiky na úroveň svojí informační koncepce a povinně adaptuje do svého prostředí, jak na architektonické tak na řídící úrovni. Musí si dobře rozvážit, jak se k těmto principům a zásadám aktivně postaví. Tedy ne je jen tupě překopírovat do svých dokumentů, ale také je fakticky naplňovat. Kromě posouzení jeho IK ze strany ministerstva vnitra se to průběžně u jednotlivých záměrů a projektů kontroluje také při posuzování žádostí o stanoviska na OHA.

## 🖋Zahrnout OS do své koncepce, architektury, standardů a požadavků

Kromě přenesení národních princippů a zásad a cílů z IK, musí úřady s oblastí otevřenosti na různých úrovních počítat i ve všech řídících oblastech. Do svých strategií, koncepcí, do své architektury, tam všude je nutno otevřenost promítnout prakticky. Způsoby konkrétní realizace mohou vypadat kupříkladu takto:

1.  Informační koncepce úřadu
    -   Do svojí Informační koncepce úřadu přenesu povinně adoptované zásady a principy z Informační koncepce ČR a to včetně těch týkajících se otevřenosti. Principy a zásady jen tupě nepřepíšu jedna mu jedné, ale zamýšlíme se a doplním jejich faktické naplňování v podmínkách mojí organizace či korporací.
    -   Zároveň ve své IK úřadu ve vlastních přidaných zásadách si vytvořím takové zásady pro pořízení, rozvoj a správu informačních systémů, aby i tyto interní zásady respektovaly otevřenost na příslušné úrovni.
    -   Ve své IK nezapomenu ani na zásady, principy a konkrétní úkoly, které se týkají publikace otevřených dat a zpřístupnění mých dat formou dynamických dat prostřednictvím API rozhraní.
    -   Do IK zanesu také konkrétní úkoly, které vedou k větší otevřenosti ICT správy a řešení, včetně maximálního využívání OS platforem, ale třeba i povinnou publikaci pro mne vytvořeného programového kódu tak, aby mnou zadaná programová tvorba mohla být znovu použitá zbytkem veřejné správy.
    -   Při formulaci mých zásad pro pořizování a změny informačních systémů si jako jednu ze zásad osvojím právě i realizaci dodávek úprav software tak, aby byl znovupoužitelný. Nezapomenu přitom ani na souvislosti v dokumentaci takového kódu a jeho publikování na vládním či jiném veřejném GIT úložišti.

## 🖋Vyžadovat OS ve svých řešeních po dodavatelích
Otevřenost je základní premisou efektivního a udržitelného postupu při budování informačních systémů. Proprietární systémy mohou znamenat omezení práv organizace při budoucím rozhodování o realizaci vlastního ICT. Proto je nezbytné ve svých řešením klást od počátku důraz na dostatečnou otevřenost dodávaných systémů a to jak v oblasti technologií, tak oblasti znalostí související s danou problematikou. Zajištění otevřenosti však není možné zjednodušit pouze na téma majetkových práv. Cílem by mělo být zajištění dlouhodobé udržitelnosti dodaných systémů a schopnosti férově rozhodovat budoucnosti vlastního ICT.

## 🖋Zavést pozitivní bonifikaci otevřených řešení v hodnocení nabídek
Vnitřními předpisy či na základě globálních požadavků založených na standardech v rámci IK zavést pozitivní bonifikaci při použití otevřených řešení. Tímto pozitivním způsobem podpořit plnění požadavků na otevřenost. Zřetelně tak dodavatelům sdělit  připravenost a odhodlání v rámci realizovaných výběrových řízení naplňovat veškeré požadavky na otevřenost dané zákonem či vyhláškami a to v plném rozsahu, který je dán právními předpisy a to zcela a bez výhrad. 

## Udělat si asessment toho, kde už OS mám a kde ho můžu a chci mít

Organizace by měla mít přehled o svých ICT řešeních. To platí nejen pro komplexní informační systémy, ale i pro aplikace a infrastrukturní technologie. Součástí tohoto asessmentu má být i znalost a přehled, zda a kde a v jaké míře již organizace otevřená řešení využívá.

To může využít pro argumentaci, že si související principy a zásady otevřenosti plní, ale může to být i základ pro větší otevírání ICT řešení v budoucnu. Velice často se setkáváme s tím, že organizace ani netuší, kde už open-source řešení či platformy využívají a nedokážou si tak ani částečnou otevřenost dostatečně obhájit.

## 🖋Vybudovat si závazná technologická prostředí a vyžadovat je pro nové dodávky

Organizace musí mít v rámci své informační koncepce jasně popsány zásady pro své technologické prostředí, ve kterém informační systémy provozuje a do budoucna bude provozovat. Tyto zásady je organizace povinna zavést pro stávající informační systémy a vybudovat tak závazné technologické prostředí pro jejich bezpečný a bezproblémový chod. V rámci vývoje a akvizice nových informačních systémů musí pak organizace tyto zásady dodržovat a jejich požadavky promítnout do poptávek.

## 🖋Při každé poptávce zjistit, zda existuje OS a primárně poptat ten, teprve pak proprietární řešení
Snažit se být nezávislý na proprietárních řešeních, pokud to jen trochu lze. Hledat taková řešení, která vám umožní v budoucnu svobodnou volbu při výběru dodavatele vašeho informačního systému. Hned od počátku nastavit svoje chování tak, aby jste si nezkomplikovali budoucí rozhodování. Samozřejmě ne vždy otevřená řešení pro daný problém naleznete nebo pro vás nebudou mít dostatečnou přidanou hodnotu. To ale nevadí, pokud začtete hned na začátku, budete připraveni.

## 🖋Pokud nebude řešení otevřené, požadovat jeho uvolnění, kódy, práva

## 🖋a tohle vše uplatnit i pro stávající systémy a řešení
