# Na co se zaměřit při výběru technologie a rozhodování mezi uzavřeným a otevřeným řešením

Nákup technologie, která využívá open source

> Rozšířeno na základě překladu z https://www.gov.uk/guidance/be-open-and-use-open-source


Při výběru technologie věnujte zvýšenou pozornost softwaru s otevřeným zdrojovým kódem. Pokud existuje technologie s otevřeným kódem, měli byste ji upřednostnit před uzavřeným řešením. Následující otázky jsou některé z bodů, které je třeba zvážit při výběru technologie a vámi preferovaného open source řešení. Tyto otázky mohou také pomoci, pokud vyhodnocujete, zda chcete proprietární nebo open source řešení.

1. Splňuje řešení to, co potřebujete? Popřípadě lze si toto řešení pro vaše potřeby upravit?
2. Splňuje řešení potřeby vašich koncových uživatelů?
3. Jaké jsou počáteční a průběžné náklady řešení? Jaká je ekonomická výhodnost uzavřeného produktu a otevřeného řešení?
4. Bude personál potřebovat školení, nebo bude potřeba zaměstnat externí experty, kteří budou řešení spravovat?
5. Pokud je řešení open source, jak široce je již kód přijat? Jak je vyzrálé a využívané?
6. Nabízí řešení potřebnou úroveň podpory? Lze si rozšířenou podporu koupit?
7. Jak dobře je řešení udržováno a existují důkazy o dalším vývoji?
8. Jak spolehlivé je řešení? To je těžké změřit, ale jedním ze způsobů je posoudit to pohledem na jeho vyzrálost.
9. Jak dobře si řešení vede? Můžete analyzovat údaje o výkonu nebo recenze?
10. Jak dobře bude řešení možno škálovat, aby vyhovovalo vašim potřebám?
11. Splňuje zabezpečení řešení vaše potřeby a má pravidelné bezpečnostní záplaty?
12. Je řešení flexibilní? Můžete si řešení přizpůsobit tak, aby plně vyhovovalo vašim potřebám, ale uvědomte si, že to může ztížit implementaci budoucích aktualizací a bezpečnostních záplat.
13. Bude řešení fungovat s vaší další technologií?
14. Je licence řešení přijatelná pro požadavky a povinnosti otevřenosti vaší organizace? Existují nějaká omezení nebo mezery, které by mohly způsobit problémy?
15. Je záruka řešení přijatelná a existuje možnost si ji koupit?
